Onion Browser

Tor ağını kullanan güvenli ve anonim web taraması

`Tarayıcı,Tor,Tor Browser,Onion Browser,anonim,gizlilik,güvenli tarayıcı,orbot,orfox,onion`

---

Onion Browser 2 Uygulamasına Hoş Geldiniz!

Onion Browser 2 uygulamanın tamamen yeniden yazılmış ve bazı yeni özellikler eklenmiş sürümüdür:

* İlk kullanım deneyiminin daha kolay olması sağlandı.
* Kullanıcı arayüzü "sekmeli tarama" ile güncellendi ve ayar panoları iyileştirildi
* HTTPS Everywhere desteği eklendi
* 1Password desteği eklendi
* Yerleşik reklam engelleme ve gizlilik koruma eklendi
* Güvenlik ve gizlilik ayarlarının her site için ayrı ayrı yapılabilmesi sağlandı (çerez ilkesi, kullanıcı aracısı(user agent) ve JavaScript/etkin içerik ilkesi dahil).
* Tor 0.3.1.9
* Onion Browser 1'deki seçenekler ve yer imleri saklandı.

En iyisi: bu güncelleme ücretsiz!

Onion Browser 2 güncellemesi Guardian Projesi tarafından, Benjamin Erhart ve Carrie Winfrey'in yardımları ile desteklenmektedir. Onion Browser 2 açık kaynak kodlu "Endless" web tarayıcısı temel alınarak geliştirilmiştir. Yazdığı kodların Onion Browser üzerinde kullanılmasına izin verdiği için Endless geliştiricisi Joshua Stein'a özel olarak teşekkür ediyoruz. Ayrıntılı bilgi almak için uygulama ayarları bölümündeki emeği geçenler (credits) dosyasına bakabilirsiniz.

2.0.2 Güvenlik güncellemesi: DNS sızıntısı engellendi. Bazı mobil hizmet sağlayıcılarını kullanan kullanıcıları etkileyen IPv6 bağlantı sorunları düzeltildi. Bazı çökme sorunları düzeltildi. Bir kaç dil için çeviriler eklendi.

2.0.1: Küçük güncelleme ile App Store değerlendirme bağlantısı düzeltildi.

---

Onion Browser iOS için Tor ağını kullanan, özgün, özgür ve açık kaynaklı bir web tarayıcısıdır. Size herhangi bir ek maliyet getirmeden, Internet erişiminize uygulanıyor olabilecek engellemeleri güvenli bir şekilde aşmanızı ve kişisel gizliliğinizin korunmasını sağlar. 

"iOS üzerinde Tor ile ilgili en iyi şey Onion Browser" - The Daily Dot, 14 Ekim 2015.

The New York Times, The Guardian, Salon, TechCrunch, Gizmodo, Boing Boing, Lifehacker, Macworld, The Daily Dot ve diğer basın organlarında yayınlandı.

ÖZELLİKLER:
• İnternet'de Tor üzerinden gezinin:
- Kişisel gizliliğinizi web sitelerinin izlemesinden koruyun.
- Ağ trafiğinizi güvensiz kablosuz ağlardan ve ISS'lerden koruyun.
- HTTPS Everywhere desteği, HTTPS destekleyen sitelerde otomatik olarak geçiş.
- Sadece Tor üzerinden erişilebilir olan .onion sitelerine erişin.

• Çevrimiçi takiple savaşın: Tercihlerinize bağlı olarak betikleri engelleyin, çerezleri ve sekmeleri otomatik olarak temizleyin.

• Ve diğer gizlilik arttıran özellikler!

FERAGATNAME:
- İnternet gezintileri normal İnternet tarayıcılarından veya VPN'den daha yavaştır, bunun nedeni ağ trafiğinizin şifrelenip Tor ağı üzerinden aktarılmasıdır.

- Multimedya içerikleri genellikle Tor'u aşıp gizliliğinizi ifşa eder; video dosyaları ve akışları varsayılan olarak engellenir ve Onion Browser tarafından desteklenmemektedir.

- Onion Browser gelişmiş ağ kısıtlama yöntemlerinin kullanıldığı ağlarda çalışmayabilir. Eğer uygulama bağlanmazsa, köprü kullanmayı (veya farklı bir köprü türü) deneyin, kapatın, ve sonra uygulamayı yeniden başlatın.

- Onion Browser uygulamasını kullanmanızdan doğabilecek tüm riskler size aittir; önemli kişisel verilerin bir mobil aygıt üzerinde bulundurulması her zaman uygun olmayabilir.

** Onion Browser özgür ve açık kaynaklı bir yazılımdır. Onion browser hakkında daha fazla bilgi edinmek için ve iOS'da Tor'un gelişimine nasıl katkıda bulunacağınızı öğrenmek için onionbrowser.com adresini ziyaret edebilirsiniz **

